<!DOCTYPE html>
<html>
<head>
   <title>中国古诗鉴赏 - 出师表</title>
   <link rel="stylesheet" href="https://cdnjs.cloudflare.com/ajax/libs/heti/0.9.4/heti.min.css"/>
   <meta http-equiv="Content-Type" content="text/html; charset=UTF-8"/> 
   <meta http-equiv='content-language' content='zh-CN'>
   <meta name="keywords" content="中国古诗,出师表"> 
   <meta name="description" content="以竖版的方式展现出中国古代杰出的军事家、政治家诸葛亮的出师表"/>
   <style type="text/css">   
      .content{
	     margin: 10px auto;
	  }
	  
	  #time {
	     text-align:center;
		 color: #155724;
		 font-size: 22px;
         font-weight: bold;
	  }
   </style>
</head>
<body>
      <div id="time"></div><hr/>
	  <div class="heti heti--vertical content">
		  <h1>出師表</h1>
		  <p class="heti-small">作者：<abbr title="字孔明">諸葛亮</abbr>（181年－234年10月8日）</p>
		  <p>先帝創業未半，而中道崩殂；今天下三分，益州疲弊，此誠危急存亡之秋也﹗然侍衞之臣，不懈於內；忠志之士，忘身於外者，蓋追先帝之殊遇，欲報之於陛下也。</p>
		  <p>誠宜開張聖聽，以光先帝遺德，恢弘志士之氣﹔不宜妄自菲薄，引喻失義，以塞忠諫之路也。</p>
		  <p>宮中、府中，俱為一體；陟罰臧否，不宜異同。若有作姦、犯科，及為忠善者，宜付有司，論其刑賞，以昭陛下平明之治；不宜偏私，使內外異法也。</p>
		  <p>侍中、侍郎郭攸之、費禕、董允等，此皆良實，志慮忠純，是以先帝簡拔以遺陛下。愚以為宮中之事，事無大小，悉以咨之，然後施行，必能裨補闕漏，有所廣益。將軍向寵，性行淑均，曉暢軍事，試用於昔日，先帝稱之曰「能」，是以眾議舉寵為督。愚以為營中之事，悉以咨之，必能使行陣和睦，優劣得所。</p>
		  <p>親賢臣，遠小人，此先漢所以興隆也﹔親小人，遠賢臣，此後漢所以傾頹也。先帝在時，每與臣論此事，未嘗不歎息痛恨於桓、靈也！侍中、尚書、長史、參軍，此悉貞良死節之臣，願陛下親之、信之，則漢室之隆，可計日而待也。</p>
		  <p>臣本布衣，躬耕於南陽，苟全性命於亂世，不求聞達於諸侯。先帝不以臣卑鄙，猥自枉屈，三顧臣於草廬之中，諮臣以當世之事；由是感激，遂許先帝以驅馳。後值傾覆，受任於敗軍之際，奉命於危難之間，爾來二十有一年矣。先帝知臣謹慎，故臨崩寄臣以大事也。受命以來，夙夜憂歎，恐託付不效，以傷先帝之明。故五月渡瀘，深入不毛。今南方已定，兵甲已足，當獎率三軍，北定中原，庶竭駑鈍，攘除姦凶，興復漢室，還於舊都。此臣所以報先帝而忠陛下之職分也。至於斟酌損益，進盡忠言，則攸之、禕、允之任也。</p>
		  <p>願陛下託臣以討賊興復之效；不效，則治臣之罪，以告先帝之靈。若無興德之言，則責攸之、禕、允等之慢，以彰其咎。陛下亦宜自謀，以諮諏善道，察納雅言，深追先帝遺詔。臣不勝受恩感激。今當遠離，臨表涕零，不知所言！</p>
	  </div>
</body>
<script type="text/javascript">
const date = new Date();

const year = date.getFullYear();
const month = String(date.getMonth() + 1).padStart(2, '0'); // Month is 0-based
const day = String(date.getUTCDate()).padStart(2, '0');

const hour = String(date.getHours()).padStart(2, '0');
const minute = String(date.getMinutes()).padStart(2, '0');
const second = String(date.getSeconds()).padStart(2, '0');
        
const strDate = year + "-" + month + "-" + day + " " + hour + ":" + minute + ":" + second;

document.getElementById("time").innerHTML = strDate;
</script>
</html>